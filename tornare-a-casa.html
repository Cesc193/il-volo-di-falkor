<!DOCTYPE html>
<html lang="it">
<head>
  <meta charset="UTF-8" />
  <meta name="viewport" content="width=device-width, initial-scale=1.0" />
  <title>Tornare a casa – Il Volo di Falkor</title>
  <link href="https://fonts.googleapis.com/css2?family=Uncial+Antiqua&family=Merriweather&display=swap" rel="stylesheet">
  <style>
    body {
      margin: 0;
      padding: 2rem;
      font-family: 'Merriweather', serif;
      background-color: #fefae0;
      color: #1f2937;
      line-height: 1.6;
    }
    h1 {
      font-family: 'Uncial Antiqua', cursive;
      font-size: 2.5rem;
      text-align: center;
      margin-bottom: 1rem;
    }
    article {
      max-width: 800px;
      margin: 2rem auto;
      padding: 1.5rem;
      background-color: white;
      border-radius: 0.75rem;
      box-shadow: 0 2px 6px rgba(0, 0, 0, 0.1);
    }
    article p {
      margin-bottom: 1rem;
    }
    .back {
      text-align: center;
      margin-top: 2rem;
    }
    .back a {
      color: #3b82f6;
      text-decoration: none;
    }
  </style>
  <script async src="https://www.googletagmanager.com/gtag/js?id=G-K6YG097WYG"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag('js', new Date());
    gtag('config', 'G-K6YG097WYG');
  </script>
</head>
<body>
  <article>
    <h1>Tornare a casa</h1>

    <p>Tutto è cominciato da una canzone. <em>Torna a casa</em> dei Måneskin. Ero in macchina. Cantavo. Ma non era solo una canzone: era un grido, un appello, una chiamata. A me stesso. Cantavo con la voce spezzata, con la gola piena di vita, come se ogni parola dovesse svegliarmi da un lungo sonno.</p>

    <p>“Ero in bilico tra l’essere vittima e l’essere giudice.” E lì ho capito: io sono stato quel bilico. Per una vita intera. Giudicato come giudice da qualcuno. E io mi sentivo vittima. Ma la verità? Non ero né l’uno né l’altro. Ero semplicemente fermo. Immobile. Intrappolato in quella terra di mezzo dove non prendi mai una vera posizione. E non perché non volessi. Ma perché non avevo ancora trovato il coraggio. Il coraggio di mettermi davvero in discussione. Di guardarmi senza filtri, senza sconti.</p>

    <p>Non parlo del tornare da qualcuno. Non parlo nemmeno del rientrare in un luogo fisico, o di ritrovare un rifugio conosciuto. No. Quando dico che sono tornato a casa, intendo qualcosa di più profondo. Intendo che sono tornato dentro di me. Dentro quella parte che avevo perso, smarrito in un momento di buio, di dolore, di confusione.</p>

    <p>Ci sono momenti nella vita in cui si cade. In cui si precipita talmente in basso da non riconoscersi più. Si perde la bussola, si perde la direzione. E soprattutto si perde quella cosa che ci fa essere noi. E poi, un giorno, cominci a guarire. E non è facile, non è veloce, non è sempre chiaro. Ma inizi. E quando inizi a risalire, ti rendi conto che non stai andando verso qualcosa di nuovo. Stai tornando a te stesso.</p>

    <p>La crescita non ti porta lontano da chi sei: ti porta più vicino. Ti riporta al centro. A quel nucleo che ti ha sempre definito, anche quando non lo vedevi. Il percorso è stato un bilico instabile, dove oscillavo tra la vittima e il giudice. Non ho tirato fuori le palle quando serviva. Non mi sono messo in discussione fino in fondo. Ero bloccato a metà, senza sapere bene da che parte andare. Ma ora l’ho fatto. Ho tirato fuori tutto. Anche quello che faceva male. Anche quello che non volevo ammettere. E grazie a questo mi sono riportato a casa.</p>

    <p>A casa dentro me stesso. Con me in integrità, con tutto il mio vissuto — il bello e il brutto. Più consapevolezza, più rispetto per me, più libertà.</p>

    <p>E sai cosa? In questo momento, io ci sono. Ci sono con me stesso, con i miei animaletti, con gli amici che sono rimasti. Con i sentimenti che, anche se fanno male, sono vivi e mi spingono a camminare. Anche se quella persona non c’è più, io sento che mi ha riportato a casa. Forse non lo sapeva nemmeno, ma mi ha fatto questo dono immenso.</p>

    <p>Volevo ridarle il suo portachiavi, il simbolo della casa che volevo costruire insieme. Ma quel portachiavi è rimasto con me. Perché alla fine, io le stavo dando la mia casa. Mi è stato restituito ed è tornato da me. Proprio grazie a lei, con questo gesto, mi ha fatto tornare a casa.</p>

    <p>Non sono arrivato. Ma sono felice di quello che sono diventato. Ed è per questo che oggi posso davvero dire: sono tornato a casa.</p>

    <div class="back">
      <a href="diario.html">← Torna alla sezione "Diario"</a>
    </div>
  </article>
</body>
</html>
