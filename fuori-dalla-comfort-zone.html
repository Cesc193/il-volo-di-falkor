
<!DOCTYPE html>
<html lang="it">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Adottare un animale – Il Volo di Falkor</title>
  <link href="https://fonts.googleapis.com/css2?family=Uncial+Antiqua&family=Merriweather&display=swap" rel="stylesheet">
  <style>
    body {
      margin: 0;
      padding: 2rem;
      font-family: 'Merriweather', serif;
      background-color: #fefae0;
      color: #1f2937;
      line-height: 1.6;
    }
    h1 {
      font-family: 'Uncial Antiqua', cursive;
      font-size: 2.5rem;
      text-align: center;
      margin-bottom: 1rem;
    }
    article {
      max-width: 800px;
      margin: 2rem auto;
      padding: 1.5rem;
      background-color: white;
      border-radius: 0.75rem;
      box-shadow: 0 2px 6px rgba(0, 0, 0, 0.1);
    }
    article p {
      margin-bottom: 1rem;
    }
    .back {
      text-align: center;
      margin-top: 2rem;
    }
    .back a {
      color: #3b82f6;
      text-decoration: none;
    }
  </style>
  <script async src="https://www.googletagmanager.com/gtag/js?id=G-K6YG097WYG"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag('js', new Date());
    gtag('config', 'G-K6YG097WYG');
  </script>
</head>
<body>
  
<article>
  <h1>Fuori dalla comfort zone: dove inizia il viaggio verso se stessi</h1>

  <p>Per molto tempo ho vissuto nascosto nella mia comfort zone. Non era un luogo di pace, ma un riparo fatto di abitudini, silenzi e paura. Mi dicevo che stavo al sicuro, che non era il momento di uscire, che dovevo solo aspettare. Ma aspettare cosa, non lo sapevo nemmeno io. Ogni giorno era simile al precedente, e intanto mi chiudevo sempre di più. Uscire, anche solo per una passeggiata, mi sembrava un’impresa. Ero convinto che abbandonare il mio rifugio significasse mettermi in pericolo. Come se là fuori ci fosse solo il rischio di perdere, di soffrire ancora.</p>

  <p>La verità è che la mia comfort zone non era comoda: era una prigione. Una di quelle in cui ti sistemi il cuscino per cercare di starci meglio, ma dentro sai che non stai vivendo. Eppure, da qualche parte, un seme di cambiamento aveva cominciato a germogliare.</p>

  <p>All’inizio sentivo un senso di blocco che mi diceva di restare dove ero, di non uscire, di aspettare. Avevo paura perfino di abbandonare casa. Quel rifugio che mi sembrava l’unico posto sicuro, l’unico luogo dove potevo esistere senza farmi domande. In fondo speravo che qualcosa sarebbe arrivato a salvarmi, ma col tempo ho capito che quella salvezza non avrebbe mai bussato alla porta se io per primo non mi fossi alzato ad aprirla.</p>

  <p>Ho avuto momenti in cui mi chiedevo che senso avesse tutto. Perché lo stavo facendo? Cosa cercavo di dimostrare? Ma più andavo avanti, più mi rendevo conto che quelle domande erano solo un modo per sabotarmi. Che non dovevo spiegare niente a nessuno, neppure a me stesso. Dovevo solo iniziare a reagire, a smettere di subire. Ma quando perdi tutto e rimani solo, è difficile fidarsi. Di qualcuno, di qualcosa, perfino di te stesso. Come se ogni cosa bella fosse destinata a sfuggirti tra le mani.</p>

  <p>Amicizie di una vita svanite all’improvviso, l’amore più intenso mai provato non più accanto a me, e dentro una voce costante che sussurrava che espormi non serviva, che tanto avrei perso anche quello. Lì, in mezzo a quel silenzio che brucia, ho cominciato a scrivere. Non per un progetto, non per un pubblico. Scrivevo lettere, rivolte a una persona importante, ma pian piano ho capito che erano lettere per me. Le parole che uscivano diventavano una bussola. Le rileggevo e mi parlavano. Mi consolavano. Mi ricordavano che c’ero ancora.</p>

  <p>È da lì che è nato questo blog. Dal bisogno di ascoltarmi. Di fermarmi e capire come stavo, davvero. Quando sentivo i pensieri scuri affacciarsi, prendevo carta e penna e scrivevo. Cercavo di guardarli in faccia e renderli meno spaventosi. A volte bastava una frase gentile per scaldare una giornata. A volte, invece, bastava scrivere. Punto.</p>

  <p>Poi, quasi senza accorgermene, ho ricominciato a vivere. A frequentare corsi insieme a Falkor, a leggere, a studiare. A disintossicarmi da ciò che mi allontanava da me. A tornare al campetto con un pallone, a dipingere ceramiche, a cercare lavoro con un’altra testa.</p>

  <p>E c’è stato un altro passaggio importante: uscire. Stare con le persone. Parlarci. Ascoltarle. Mi ha aiutato a capire quanto fossi rimasto chiuso in quel tunnel. A un certo punto sono andato addirittura in discoteca. Non una volta, ma tante. Non con vergogna, ma con leggerezza. Ho ballato. Mi sono fatto vedere. Mi sono lasciato guardare. Ed è stato bello, perché ballare non era solo muovere il corpo: era dire “Ehi, sono qui. E non ho più paura di esserci.”</p>

  <p>Falkor è stato il mio compagno di viaggio silenzioso. Un uragano di presenza, di vita, di caos e amore. Ma anche la mia comfort zone in trasferta. Bastava stringerlo, guardarlo, accarezzarlo. Bastava il suo modo di affrontare il mondo per ricordarmi che non serve paura per vivere. Ho sempre detto che lui non è solo un cane. È la rappresentazione viva della leggerezza e del coraggio. Falkor non conosce il pericolo. Si fida, salta, va. Non ha paura di perdere: ha solo la gioia di guadagnare. E da lui ho imparato che a volte bisogna lasciarsi andare, fidarsi di sé stessi e provare.</p>

  <p>Sono andato al cinema da solo. Ho venduto biglietti di concerti che non aveva più senso vivere in compagnia, eppure ce n’è uno, speciale, a cui andrò. Da solo. Ma intero.</p>

  <p>Oggi ho una struttura dentro che non mi fa più temere di perdere le persone. Le lascio andare. Se è destino torneranno. Non trattengo più, non imploro. Non mi sento più obbligato a convincere nessuno. Non ho più paura di perdere, perché ho perso tutto. E ho ricostruito. E nel ricostruire, mi sono scoperto diverso. Più forte. Più vero.</p>

  <p>Ho riscoperto, attraverso le parole di chi ha saputo parlarmi nel momento giusto, che dovevo darmi un valore. Che dovevo uscire dal bozzolo in cui mi ero rinchiuso. Non sarò mai una farfalla perfetta, ma ogni giorno cerco di volare. Da solo. O con Falkor. Verso luoghi che non avevo mai osato immaginare. E, finalmente, non ho più paura.</p>

  <p>E se posso lasciarti un consiglio — uno solo — è questo: non avere paura di sbagliare. Stare fermi sembra la scelta più sicura, ma è lì che rischi di perdere davvero. Perché sì, quando ti muovi puoi inciampare, puoi cadere. Ma sono proprio quegli errori che ti fanno crescere. Alcuni ti spezzeranno. Altri ti sveglieranno. Altri ancora ti ricorderanno chi sei e chi non vuoi più essere. Ma tutti, in un modo o nell’altro, ti porteranno più vicino alla persona che sei destinato a diventare. Non devi fare tutto giusto. Devi solo prometterti una cosa: qualunque cosa succeda, rialzati. Sempre.</p>

  <div class="back">
    <a href="diario.html">← Torna alla sezione "Diario"</a>
  </div>
</article>

</body>
</html>
